Paul Kersey feleségével, Lucyval és egyetemre készülõ lányukkal, Jordannel Chicagóban él és sebészként dolgozik egy helyi kórház sürgõsségi osztályán. Egy családi ebéd után Frank átadja autója kulcsait egy Miguel nevû parkolóinasnak, aki késõbb titokban megszerzi a jármûbõl a Kersey család lakásának címét. Azon az estén, amelyen a család születésnapi vacsorát tervez Paul tiszteletére, három maszkos férfi tör be a házba, miközben Paul munkában van. Jordan és Lucy otthon tartózkodik és mindkettõjüket lövés éri. Paul a kórházban tudja meg, hogy Lucy belehalt sérüléseibe, míg Jordan kómába esett. A bûncselekmény felderítését Kevin Raines nyomozó kapja meg.

A rendõrség tehetetlenségét látva Paul néhány hét múlva fegyvert vásárol, majd lõgyakorlatokra jár. Önbíráskodóként kezdi el járni a várost, hogy igazságot szolgáltasson és megtalálja családja támadóit. A kórházban egy sürgõsségi mûtét közben titokban ellopja egy halálos lövést kapott bandatag fegyverét. Késõbb a támadók lelövésével megakadályoz egy autórablást és az errõl készült videó hamar elterjed az interneten. Paul a chicagóiaktól a „Kaszás” becenevet kapja, önbíráskodó tevékenysége heves vitákat vált ki a hely lakosok körében. Mûtét közben Paul felismeri Miguelt a mûtõasztalon, akinek a kezén a Paultól ellopott óra van. Paul megszerzi a mobiltelefonját és megtalálja benne azt a fotót, melyet Miguel korábban Kersey-ék lakcímérõl készített. A telefonon üzenetet kap, melyben egy bárba hívják találkozóra. Paul a bárban beszél a tulajdonossal, egy lófarkas férfival és azt hazudja, Miguel küldte õt. A gyanakvó bártulajdonos titokban üzenetet ír a Fish becenévre hallgató bûntársának.

A lófarkas férfi a fegyveréért nyúl, de Paul megelõzi és arra kényszeríti, hogy visszaadja neki a lakásából ellopott órákat. Fish a helyszínre érkezik és véletlenül lelövi társát. Paul megsebesíti és kivallatja Fisht, aki felülkerekedik rajta, de egy fejére zuhanó bowlinggolyó elkábítja és a fegyvere végez vele. Fish információi alapján Paul eljut egy autószervizbe, egy Joe nevû férfihez, akibõl kínvallatással kiszedi, amit a családja elleni támadókról tudhat, majd megöli egy autó leejtésével.

Paul megtudja, hogy lánya felébredt a kómából. Nem sokkal késõbb észrevesz egy nem fogadott hívást a telefonján, majd egy üzenetet. A titokzatos hívó, Knox egy éjszakai klubba invitálja Pault, ahol tõrbe csalja és a vécében lövöldözésbe keverednek. Pault lövés éri a vállán, Knox elmenekül a helyszínrõl. Paul hazatér és a pincében szembe találja magát öccsével, Frankkel, aki felfedezte a férfi lakásán lévõ fegyvereket. Frank szeretné rávenni Pault, hogy abbahagyja az igazságosztó szerepét.

Knox és két másik bûnözõ betör Paul lakásába. Paul elbújtatja Jordant a lépcsõk alá és végez két betörõvel, Knox azonban megsebesíti. Mielõtt azonban támadója megölhetné Pault, Jordan sikoltozni kezd. Paul kihasználja az alkalmat és egy elrejtett fegyverrel kivégzi Knoxot. A rendõrök a helyszínre érkeznek, Raines nyomozó – bár gyanítja, hogy Paul volt a „Kaszás” – hajlandó eltussolni az ügyet.

A film végén Paul elviszi Jordant az egyetemre. Miközben készül hazamenni, észrevesz egy táskát épp ellopó tolvajt. Paul rákiált a férfira és fegyvert formálva rászegezi az ujjait. 